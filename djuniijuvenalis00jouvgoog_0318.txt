'SATIRA DECIMA QUARTA. 313

Talibus instantem monitis quemcunque parentem 210
Sic possem affari ε Dic, o vanissime, quis te
Festinare jubet? meliorem praesto magistro
Discipulum3 securus abi : vinceris, ut Ajax
Praeteriit Telamonem, ut Pelea vicit Achilles,
Parcendum teneris ε, nondum implevere medullas 215
Maturae mala nequitiae ε quum pectere barbam
Coeperit, et longi mucronem admittere cultri,
Falsus erit testiS‚ vendet perjuria summa
Exigua, et Cereris tangens aramque pedemque.
Elatam jam crede nurum, si limina vestra πο
Mortifera cum dote subit z quibus illa premetur
Per somnum digitis! nam quae terraque marique
Aequirenda putas, brevior via conferet illi.
Nullus enim magni sceleris labor ε haec ego numquam
Mandavi‚ dices olim, nec talia suasi. 225
Mentis caussa malae tamen est et origo penes te.
Nam quisquis magni census praecepit amorem,

210. Ego vero patrem quemlibet talia haec praecepta filio suo
inculcantem sic libenter alloquerer : Agedum , bomo inconsultis-
sime, cur ita properas filium ad avaritiam instituere? Spondeo fore
ut brevi discipulus magistrum superet3 confide , nequior patre
filius erit, ut fuit Ajax Telamone patre suo fortior, Achilles Peleo.
Nunc ignoscere debes aetati illius teneriori quam ut intimos animi
recessus impleverint jam semina vitiorum maturiora: exspecta pau-
lisper, dum barbam pectere, et longi cultri acie resecare coeperit,
falsum dicet testimonium , venalem ad perjuria quaelibet linguam
minimo pretio addicet , nec Cereris aram ac statuam inter pejeran-
dum tangere dubitabit. J am exploratum habe funus tuae nurus , si
domum illa vestram ingreditur cum grandi dote, ob quam mors
ipsam manet. Ut ille non cunctantibus ac timidis digitis fauces
uxori dormienti elidet! Quas enim opes terra et mari conquirendas
arbitraris, eas ipse breviori ac perfacili via comparabit. Maxima
quippe scelera nullo negotio perpetrantur. Olim tu quidem dices te
numquam haec illi praecepisse, numquam ad haec flagitia hortatum
esse. Vere quiderm attamen ex te nascitur origo et caussa vitiosae

