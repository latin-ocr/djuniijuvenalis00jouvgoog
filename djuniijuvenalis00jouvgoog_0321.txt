316 D. JUNH JUVENALIS

Non potuit servare suas: ergo omnia F lorae,
Et Cereris licet, et Cybeles aulaea relinquas:
Tanto majores humana negotia ludi! ' ,
Αη magis oblectant animum jactata petauro 265
Corpora, quippe solet rectum descendere funem,
Quam tu, Corycia semper qui puppe moraris
Atque habitas, Coro semper tollendus et Austro,
Perditus ac vilis sacci mercator olentis;
Qui gaudes pingue antiquae de litore Cretae 270
Passum, et municipes J ovis advexisse lagenas?
Hic tamen ancipiti figens vestigia planta,
Victum illa mercede parat, brumamque famemque
Illa reste cavet3 tu propter mille talenta
Et centum villas temerarius : adspice portuS, 275
Et plenum magnis trabibus mare3 plus hominum estjam

qui ab iisdem latronibus galea quoque sua spoliatus est, ac suas ipse
res amisit ε si quis, inquam, aerumnas avarorum spectet, nae ille
voluptatem ex eo spectaculo percipiet majorem illa , quae colligitur
e spectaculis, sive scenicis , sive circensibus ‚ a praetore vel ditis-
simo editis. Omnes ergo ludos relinquere poteris Florae , Cereris ,
Cybeles3 tanto humana*r occupationes , ludus et spectaculum sunt
reliquis spectaculis jucundius!

265. Et vero an voluptate liquidiori perfundit animum meum
funambulus , agile corpus per petaurum transmittens , aut qui per
funem rectum devolat, quam tu , infelix avare, qui perpetuo in navi
Cretensi, tanquam in addicta tibi domo, versaris, ventis et naufra-
giis semper obnoxius miserrimusque , ut quasdam odoris gravioris
merces e Sicilia , aut e Creta liquorem ex uvis ad solem arefactis
expressum, et vinum in eodem quasi municipio quo Jupiter na-
tum, Romam devehas? Ille tamen funambulus , qui per extensum
funem ancipiti ac lubrico incedit gressu , hac arte vitam tolet-1¹23
hac frigus et famem depellit ε tu tantis periculis ac laboribus temere
caput objicis, ut mille compares talenta , ut centum villas numeres.
Contemplare portus ‚ et refertum majoribus navigiis aequor, plures
jam videbis homines in mari , quam in ipsa terra. Conveniunt nu·-
merosae classes, ubicumque lucri faciendi spes affulsit, neque tantum

