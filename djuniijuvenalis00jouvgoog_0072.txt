SATIRA DECIMA. 65

Suetus, hiat tantum, ceu pullus hirundinis, ad quem
Ore volat pleno mater jejuna. Sed omni
Membrorum damno major dementia, quae nec ⁸
Nomina servorum , nec vultum agnoscit amici,
Cum quo praeterita coenavit nocte3 nec illos ‚ 235
Quos genuit, quos eduxit ε nam codice saevo
Heredes vetat esse suos; bona tota feruntur
Ad Phialen ε tantum artificis valet halitus horiS,
Quod steterat multis in carcere fornicis annis!

Ut vigeant sensus animi, ducenda tamen sunt · 240
Funera natorum ‚ rogus adspiciendus amatae
ConjugiS, et fratriS‚ plenaeque sororibus urnae.
Haec data poena diu viventibuS, ut renovata
Semper clade domus, multis in luctibus, inque
Perpetuo moerore , et nigra veste senescant. 245
Rex Pylius, magno si quidquam credis Homero,
Exemplum vitae fuit a cornice sccundae.

nuntur fet-cuia, ipse ad eorum conspectum assuetus aperire labra,
hiatum rictus tantum diducit, velut hirundinis pullus, ad quem
pascendum mater jejuna ore pleno advolans, escam in rostrum te-
nellum ingerit. Sed istis ‚ qui corpus vexant, morbis longe gravior
morbus infirmae ac parum sanae mentis est, quo fit, ut neque ser-
vorum nomina meminerit; neque amici vultum agnoscat, cum quo
hesterna nocte coenavit; neque liberos ‚ quos procreavit et educatos
aluit: nam iuis hereditatem suam crudeli testamento eripit, dum
omnes fortunas donat Phialae , quam heredem ex asse scribit· ,usque
adeo potuit impura et vafra mulier hominem inescare oris halitu,
quod inclusa per plures annos in angusta lupanaris cella prostitit !
²40· Sed fac senem adhuc bonae mentis esse compotem, tamen
lugeat filiorum mortem oportebit, eosque ad rogum efferat3 dilectae
uxoris bustum ae fratris intuebitur, et urnas sororum cineribus re-
sertas. Nempe id supplicii longaevos manet, ut iteratis et continua-
tis in fanfilia funeribus, assiduo in moerore ac nigro amictu miseram
senectutem exigant. Nestor, rex Pyli , si quam summo Homero ha—
bemus fidem , unus post homines natos ad cornicum longaevam aeta-
tem proxime accessit: et actum scilicet praeclare cum ino putas, qui

11. 5

