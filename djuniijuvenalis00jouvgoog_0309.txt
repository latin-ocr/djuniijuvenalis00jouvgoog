304 D. JUNII JUVENALIS

Nec vultu dederit, morum quoque filius, et qui

Omnia deterius tua per vestigia peccet,

Corripies nimirum, et castigabis acerbo

Clamore, ac post haec tabulas mutare parabis. · 55

Unde tibi frontem libertatemque parentis ,

Quum facias pejora senex, vacuumque cerebro

J am pridem caput hoc ventosa cucurbita quaerat?
Hospite ventum, cessabit nemo tuorum.

Verre pavimentum3 nitidas ostende columnas; σο

Arida cum tota descendat aranea tela;

Hic leve argentum3 vasa aspera tergeat alter3

Vox domini furit instantis virgamque tenentiS.

Ergo miser trepidas, ne stercore foeda canino

Atria displiceant oculis venientis amici, 65

Ne perfusa luto sit porticus; et tamen uno

Semodio scobis haec emundat servulus unus,

Illud non agitas, ut sanctam filius omni

Adspiciat sine labe domum, vitioque carentem? ¹

merito castigandum, nec tui duntaxat oris lineamenta expresse-
rit, sed morum etiam , et improbitatis paternae quasi filius fuerit;
’ quum scelera tua fideliter imitatus, ea flagitiis suis adhuc pejoribus
cumulaverit, illum scilicet reprehendes, et verbis atrocibus incre-
pabis, quin etiam hereditate spoliare constitues. Unde tihi arrogabis
frontem patris et illam paternae objurgationis libertatem, quum
graviora pecces ipse jam aetate provectus, et caput tuum, sanae
mentis expers, iis quibus curantur phrenetici, cucurbitulis vento
plenis indigeat?

59. Quum hospes aliquis te domi tuae conventurus est, nemo
non tuorum famulorum agit strenue: pavimentum purga, inquies,
sordibus, columnas terge; tu araneas mihi istas dejice: tu argentea
vasa, et quae sunt sine sculpturis , et quae sunt caelata, terge. sic
illos furens dictis ac verberibus etiam urges. Ergo trepidas, mi-
ser , ac vereris, ne quid soedum domi tuae amicus adspiciat3 ne
atrium qanino stercore, porticus coeno inquinata sit; quum ta-
men injecto uno pulvisculi semimodio huic malo mederi samu-
lus unus possit : illud vero non curaS, ut puram ab omni labe et

