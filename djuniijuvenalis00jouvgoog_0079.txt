72 D. JUNII IUVENALIS SATIRA DECIMA.
Nam pro jucundis aptissima quaeque dabunt di τ

Carior est illis homo, quam sibi. Nos animorum 350
Impulsu, et caeca magnaque cupidine ducti

Conjugium petimuS, partumque uxoris : at illis

Notum, qui pueri, qualisque futura sit uxor.

Ut tamen et poscas aliquid, voveasque sacellis

Exta et candiduli divina tomacula porci , 355
Orandum est ‚ ut sit mens sana in corpore sano.

Fortem posce animum , mortis terrore carentem ‚

Qui spatium vitae extremum inter munera ponat

Naturae, qui ferre queat quoscumque labores,

Nesciat irasci, cupiat nihil, et potiores 360
Herculis aerumnas credat saevosque labores ,

Et Venere, et coenis, et pluma Sardanapali.

Monstro, quod ipse tibi possis dare: semita certe
Tranquillae per virtutem patet unica vitae.

Nullum numen habeS, si sit prudentia3 nos te 365
Nos facimus, Fortuna, deam, caeloque locamus,

qnippe quibus cariores, quam nobis ipsi, simus. Nos caeco et prae-
cipiti quodam animorum impetu et cupiditate impulsi matrimonium
expetimus, et conjugis partum: at norunt Superi, qualis uxor,
qualis filius futurus sit. Attamen ut poscas aliquid ‚ et ut templis
viscera tomaculaque divina candiduli porcelli voveas, petendum ab
illis hoc unum, ut mente sana simul et sano corpore sis ε postula
fortitudinem et robur animi , qui nullo mortis met-u perturbetur3
qui vitae tempus ultimum inter naturae beneficia numeret3 qui se-
rendis quibuscumque laboribus par; qui potens iracundiae. cupidi-
tatisque sit; qui Herculis aerumnas laboresque, voluptatibus, epulis,
et mollibus Sardanapali stratis anteponat. Doceo te felicitatem cujus
tu artifex tibi esse possis: unica ratio traducendae per summam
tranquillitatem vitae est virtus Ο Fortuna, nullam vim divinam
habes, si regamur prudentia3 nos te Deam facimus3 nos te inter
superos collocamus.

ψ--οο

